Korzystając z tabeli “connections”, która znajduje się w bazie danych MySQL, do której zdobyliśmy dostęp w S03E03, wyznacz najkrótszą drogę od Rafała do Barbary. Wspomniana tabela zawiera listę połączeń między osobami. Drogę zwróć jako imiona kolejnych osób na drodze, począwszy od imienia Rafał, a kończąc na Barbara. Zastosuj przecinek jako separator imion. Raport zgłoś jako zadanie o nazwie connections. Wykorzystaj do tego zadania bazę grafową. Sugerujemy użycie NEO4j, ale możesz użyć tej, która będzie dla CIebie wygodna.

Co należy zrobić w zadaniu?

Pobierz zawartość tabel Users users (tutaj są imiona oraz ID) oraz Connections connections (tutaj jest mapowanie powiązań między ID). Możesz zapisać je u siebie lokalnie, ponieważ ich zawartość się nie zmienia. Twój automat nie musi odpytywać bazy o dane na bieżąco.

Tabela “connections” zawiera dwa ID użytkowników. Źródłowego i docelowego. Oznaczenie pary “17,29” oznacza więc, że użytkownik od ID=17 zna użytkownika o ID=29

Dla uproszczenia zadania zbudowaliśmy relację jednokierunkową. Czyli jeśli Marian zna Stefana, to w bazie prawdopodobnie nie znajdziesz informacji o tym, że Stefan zna Mariana. Nie musisz obsługiwać takiej sytuacji. Aby jeszcze bardziej uprościć analizę, imiona osób są unikalne.

Zbuduj strukturę w bazie grafowej, która będzie pokazywać, która osoba kogo zna. Załóż oczywiście, że jedna osoba może znać wiele innych osób. Nie są to połączenia jeden do jednego.

Odpytaj bazę o najkrótszą drogę od Rafała do Barbary

Odpowiedź wyślij w formie stringa podobnego do tego poniżej do /report jako zadanie connections.

Rafał, Andrzej, Stefan, Marian, Artur, Barbara


Wielkość liter nie ma znaczenia.